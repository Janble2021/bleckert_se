---
layout: post
category: ""
title: "Göta Kanal avklarad och mörkret faller på Vänern"
image: ""
---

<p>Vi kom iväg från Töreboda strax före nio. Lite sol på morgonkvisten men sedan var regnet över oss. Vi startade med broöppning och sedan kom Hajstorps slussar. Nu var det alltså dags för nedslussning mot Vänern och denna är snabbare och egentligen lättare men ändå lyckas vi få repor i fribordet, denna gång på babords sida. Ett stopp i Lyrestad var inplanerat men varken vi eller den franska båten ville stanna på grund av det tråkiga vädret.</p>
<p> </p>
<p><img src="images/stories/bildspel/gotakanal2010/0160motsjotorp_10.jpg" border="0" alt="Regnslussning" width="360" height="290" style="vertical-align: middle; border: 0;" /></p>
<p>Så vi fortsatte mot Sjötorp och de sista slussarna där.</p>
<p> </p>
<p><img src="images/stories/bildspel/gotakanal2010/0160motsjotorp_20.jpg" border="0" alt="Vägvisare" width="360" height="243" style="vertical-align: middle; border: 0;" /></p>
<p>Den allra sista ligger precis innan marinan – och så plötsligt var Göta Kanal avklarad ! Vi kom fram strax efter två och då slutade det regna.</p>
<p> </p>
<p><img src="images/stories/bildspel/gotakanal2010/0160motsjotorp_30.jpg" border="0" alt="Sista slussen 1" width="360" height="290" style="vertical-align: middle; border: 0;" /></p>
<p><img src="images/stories/bildspel/gotakanal2010/0160motsjotorp_40.jpg" border="0" alt="Sista slussen 2" width="360" height="290" style="vertical-align: middle; border: 0;" /></p>
<p>Vinden blåste på friskt dock, i dryga 9-10 ms, så det var läge för lunch.<span> </span>Efter någon timme började vinden avta, så vi gjorde oss klara för avgång och kom iväg 16.25. Planen var att gå för motor någon timme fram till att en babordsgir på 80 grader skulle ge oss halvvind.</p>
<p> </p>
<p><img src="images/stories/bildspel/gotakanal2010/0170vanern_10.jpg" border="0" alt="Fyr i Vänern" width="360" height="290" style="vertical-align: middle; border: 0;" /></p>
<p>Vinden vred emot och bedarrade nästan helt…<span> </span>Nåväl, behagligt blank och nästan platt sjö är ju inte obekvämt precis även om man kan bli lite trött på motorns surrande. Strax före 21 kom det vind igen och vi hissade gennaker och stor. Det höll i alla fall en halvtimme innan det vred emot och avtog. På med motorn igen. Vid 22-tiden kom vinden tillbaka samtidigt som vi passerade Lurö Enskar. Den ökade till 5-6 ms och ett tag såg det ut som en rak bidevindsbog mot Vänersborg var möjlig. Men nej, idag har<span> </span>vi inget flyt med vindarnas makter.<span> </span>Mörkret sänker sig nu över Vänern och Mats vilar i ruffen - nej, ingen kryss i motvind i natt...</p>
<p> </p>
<p>Jomenvisst blev det segla av ! Strax efter 23 vid Lurö kom vinden plötsligt igen så att vi kunde hissa stor och kryssfock och ta ut en sträckbog för bidevind mot mål. Härligt, får se hur länge det håller...</p>
<p> </p>
<p> </p>

2010-05-25 20:50:00