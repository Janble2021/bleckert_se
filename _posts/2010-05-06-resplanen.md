---
layout: post
category: "Göta Kanal 2010"
title: "Resplanen"
image: ""
---

<p> </p>
<p>Vi seglar ut från <strong>Råå</strong>, söderut genom sundet, runt sydkusten, över <strong>Hanöbukten</strong>, genom <strong>Kalmare sund</strong>, upp till <strong>S:t Annas skärgård</strong> fram till <strong>Mem</strong>, där kanalen börjar (eller slutar beroende på hur man ser det...). Avfärd på morgonen lördag 15 maj och slussningen påbörjas fredag morgon 21 maj. Kanalfärden sker i maj månad under den så kallade beställningssäsongen då slussningen sker på bestämda dagar och tider. Vi följer ett 5-dagars schema för att nå <strong>Sjötorp </strong>i östra Vänern för att sedan segla vidare till <strong>Vänersborg</strong>, genom <strong>Trollhätte kanal</strong>, till <strong>Göteborg</strong>, söderut längs västkusten tillbaka till <strong>Råå</strong>. Vi måste vara hemma senast söndag kväll 30 maj vilket innebär att vi har maximalt 16 ½ dagar på oss att ta runt de dryga 640 sjömilen.</p>
<p>Vi seglar med tre olika besättningar och i tre etapper:</p>
<p><strong>1. Råå - Lagnö (S:t Anna) med Janne och Per Örnell.</strong></p>
<p><strong><br /></strong></p>
<p><img src="images/stories/gotakanal2010/raa_hamninlopp.jpg" border="0" width="200" height="150" /> <img src="images/stories/gotakanal2010/falsterbo_kanal.jpg" border="0" width="200" height="150" /> <img src="images/stories/gotakanal2010/hanobukten.jpg" border="0" width="200" height="150" /> <img src="images/stories/gotakanal2010/olandsbron.jpg" border="0" width="200" height="150" /> <img src="images/stories/gotakanal2010/st_anna.jpg" border="0" width="200" height="150" /></p>
<p>Genom sundet via <strong>Falsterbo kanal</strong>, runt sydkusten över <strong>Hanöbukten </strong>till <strong>Sandhamn </strong>(Blekinge). Distans över grund blir 152 sjömil och vi seglar nonstop vilket betyder nattsegling. Därefter två dagseglingar, först Kalmare sund med nattstopp <strong>Sandvik </strong>på norra Öland, sedan upp till <strong>Lagnö </strong>där Per mönstrar av. Plan B är att gå öster om Öland om vi får hårdvindskryss genom Kalmare sund. Bleke betyder motorgång eftersom vi har tider att passa. Under gynsamma förhållanden angör vi Lagnö sent på tisdag kväll 18 maj.</p>
<p><strong>2. Lagnö - Motala med Janne, Karin, Daniel och svärmor Ingrid</strong></p>
<p><strong><br /></strong></p>
<p><img src="images/stories/gotakanal2010/soderkoping.jpg" border="0" width="200" height="150" /> <img src="images/stories/gotakanal2010/berg.jpg" border="0" width="200" height="150" /> <img src="images/stories/gotakanal2010/motala.jpg" border="0" width="200" height="150" /></p>
<p>Famlijen kommer med bil, tåg och slutligen buss ut till Lagnö vändplats på onsdagen 19 maj. Är vi inte på plats förrän på torsdagen får vi mötas i Mem istället. Annars hoppas vi på bra väder så vi kan se oss omkring lite i S:t Annas skärgård på torsdagen. I vilket fall blir det nattstopp i <strong>Mem </strong>natten till fredagen 21 maj då vi börja slussa 09.00 på morgonen. På söndag förmiddag når vi <strong>Motala </strong>om vår motor farbror Yanmar är på gott humör. Då har vi hunnit passera 36 slussar, firat Ingrids födelsedag, besökt Cloettas chokladfabrik, seglat över en akvedukt med mera !. Avmönstring och hemresa för familjen för nu kommer Mats Swensson med tåget och mönstrar på.</p>
<p><strong>3. Motala - Råå med Janne och Mats Swensson</strong></p>
<p><strong><br /></strong></p>
<p><img src="images/stories/gotakanal2010/karlsborg.jpg" border="0" width="200" height="150" /> <img src="images/stories/gotakanal2010/sjotorp.jpg" border="0" width="200" height="150" /> <img src="images/stories/gotakanal2010/vanersborg.jpg" border="0" width="200" height="150" /> <img src="images/stories/gotakanal2010/trollhattan.jpg" border="0" width="200" height="150" /> <img src="images/stories/gotakanal2010/goteborg.jpg" border="0" width="200" height="150" /> <img src="images/stories/gotakanal2010/kullen.jpg" border="0" width="200" height="150" style="border: 0; float: right;" /></p>
<p>Vi går från <strong>Motala </strong>över <strong>Vättern </strong>förhoppningsvis under segel. Om tid finnes tar vi en södersväng förbi Vadstena. Broöppning ska passas 18.00 i <strong>Karlsborg </strong>och en timme senare nattstopp i <strong>Forsvik</strong>. Nästa dag tar vi oss knappt 20 sjömil till <strong>Töreboda </strong>för nästa nattstopp och får vila ut inför nästa långpass med nattsegling över <strong>Vänern</strong>, via <strong>Trollhkanal ätte</strong> ner till Göteborg och <strong>Långedrag </strong>där vi beräknas komma på kvällen onsdag 26 maj. På torsdag går vi söderut och tänker oss ett hamnbesök över natten någonstans på vägen - Varberg ? Är vi sena kan det bli en sista nattsegling. Vi kan alltså vara hemma redan på fredag kväll 28 maj !</p>
<p>Vi har mer svängrum vad gäller tiden under andra halvan av resan när vi lämnat Göta Kanal och det strikta sluss-schemat förutom att Karin och Daniel har tider att passa och måste vara hemma på på söndag 23 maj. Ett annat osäkerhetsmoment är den långa startetappen med passage över Hanöbukten. En kuling i nosen där betyder rejäl sjö och där kan vi lätt tappa ett dygn men som jag ser det har vi marginal för det. Slutligen måste ju farbror Yanmar vara på gott humör - han är ju ingen ungdom längre...</p>

2010-05-06 21:22:01